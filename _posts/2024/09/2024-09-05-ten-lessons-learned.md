---
layout: post
title: "弘一大師：改過十訓"
date: 2024-09-05 05:27:00 +0800
categories: [Amitabha,法師開示,弘一大師]
tags: [弘一大師,一念嗔心起，百萬障門開,因果,因果業報，自作自受,善惡因果，決定有報,虛心,獨慎,起念動心,別業,共業,佛陀,口業,搬弄是非,製造是非,靜坐常思己過，閒談莫論人非,十二因緣經,正語,忍辱,假相,罪從心起將心懺，心若滅時罪亦亡,業,業力,懺悔,果報,念佛,持戒,造業,帶業往生,身口意,五戒,持戒,殺生,不與取,邪淫,偷盜,挑撥離間,妄語,惡口,因果,惡業,果報,懺悔,後不再造,逆境惡緣,斷惡修善]
---

1、虛心：常人不解善惡，不畏因果，決不承認自己有過，更何論改？但古聖賢則不然。今舉數例：孔子日：「五十以學易，可以無大過矣。」又日：「聞義不能徙，不善不能改，是吾憂也。」蘧伯玉 為當時之賢人，彼使人於孔子。孔子與之坐而問焉，曰：「夫子何為？」對曰：「夫子欲寡其過而未能也。」聖賢尚如此虛心，我等可以貢高自滿乎！

2、慎獨：吾等凡有所作所為，起念動心，佛菩薩乃至諸鬼神等，無不盡知盡見。若時時作如是想，自不敢胡作非為。曾子曰：「十目所視，十手所指，其嚴乎！」又引詩云：「戰戰兢兢，如臨深淵，如履薄冰。」此數語 為餘所常常憶念不忘者也。

3、寬厚：造物所忌，曰刻曰巧。聖賢處事，惟寬惟厚。古訓甚多，今不詳錄。

4、吃虧：古人云：「我不識何等 為君子，但看每事肯吃虧的便是。我不識何等為小人，但看每事好便宜的便是。」古時有賢人某臨終，子孫請遺訓，賢人曰：「無他言，爾等只要學吃虧。」

5、寡言：此事最 為緊要。孔子云：「駟不及舌」，可畏哉！古訓甚多，今不詳錄。

6、不說人過：古人云：「時時檢點自己且不暇，豈有功夫檢點他人。」孔子亦云：「躬自厚而薄責於人。」以上數語，餘常不敢忘。

7、不文己過：子夏曰：「小人之過也必文。」我眾須知文過乃是最可恥之事。

8、不覆己過：我等倘有得罪他人之處，即鬚髮大慚愧，生大恐懼。發露陳謝，懺悔前愆。萬不可顧惜體面，隱忍不言，自誑自欺。

9、聞謗不辯：古人云：「何以息謗？曰：無辯。」又云：「吃得小虧，則不至於吃大虧。」餘三十年來屢次經驗，深信此數語真實不虛。

10、不嗔：嗔習最不易除。古賢云：「二十年治一怒字，尚未消磨得盡。」但我等亦不可不盡力對治也。華嚴經云：「一念嗔心，能開百萬障門。」可不畏哉！