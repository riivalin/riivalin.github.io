---
layout: post
title: "五戒與十善"
date: 2024-09-08 05:27:00 +0800
categories: [Amitabha,佛教知識,五戒十善]
tags: [佛教,五戒十善,不殺生,不偷盜,不邪淫,不妄語,不飲酒,不兩舌、不惡口、不綺語、不貪、不嗔、不癡,一念嗔心起，百萬障門開,因果,因果業報，自作自受,善惡因果，決定有報,虛心,獨慎,起念動心,別業,共業,佛陀,口業,搬弄是非,製造是非,靜坐常思己過，閒談莫論人非,十二因緣經,正語,忍辱,假相,罪從心起將心懺，心若滅時罪亦亡,業,業力,懺悔,果報,念佛,持戒,造業,帶業往生,身口意,五戒,持戒,殺生,不與取,邪淫,偷盜,挑撥離間,妄語,惡口,因果,惡業,果報,懺悔,後不再造,逆境惡緣,斷惡修善]
---


松贊干布時期，大臣吞彌桑布紮最初翻譯的幾部佛經中有一部名為《十善經》，主要講解佛教「十戒」 （或稱「十善法」）。「十戒」的內容包括「身三」，即不殺、不盜、不淫；「口四」、即不兩舌、不惡口、不妄言、不綺語；「意三」、即不貪、不嗔、不癡。身、口、意代表了行為、語言和思想。「十戒」源於「五戒」，而又與「五戒」側重不同。「五戒」側重於止惡，而「十戒」側重於行善。由「十戒」而來的「十善」即以不淨觀離貪慾，以慈悲觀離瞋恚，以因緣觀離愚癡，以誠實語離妄語，以和合語離兩舌，以愛語離惡口，以質直語離綺語，以救生離殺生，以佈施離偷盜，以淨行離邪淫。「五戒十善」是佛教倫理道德的基礎。以佛教的觀點，守「五戒十善」可確保投生人天善趣，免墮三途，即使今生不能解脫，來生仍可繼續修持。

五戒是做人的準則,是完善人格的基礎。

五戒者：一、不殺生　　二、不偷盜　　三、不邪淫　　四、不妄語　　五、不飲酒

## 【五戒】(出增壹阿含經)

［一、 不殺戒］謂人若於彼眾生，妄加殺害，而奪其命，死墮惡道；或生人中，亦壽命短促。若不作是事，名不殺戒。

［二、不偷盜戒］謂人若於有主物不與而竊取之，死墮惡道；或生人中，亦受貧乏報。若不作是事，名不偷盜戒。

［三、不邪淫戒］謂人若淫泆無度，好犯他人妻妾，死墮惡道；或生人中，妻妾亦不貞良。若不作是事，名不邪淫戒。

［四、不妄語戒］謂人若妄造虛言，隱覆實事，誑惑眾聽，死墮惡道；或生人中，亦口氣臭惡，為人所憎。若不作是事，名不妄語戒。

［五、不飲酒戒］謂人若飲酒則縱逸狂悖，昏亂愚癡，無有智慧。若不飲者，是名不飲酒戒。

## 【五戒配五常五行】（出仁王經疏）

［一、不殺配仁］，慈愛好生曰仁，五行之木亦主於仁，仁則不殺，故以不殺配仁也。

［二、不盜配智］，邪正明瞭曰智，五行之水亦主於智，智則不盜，故以不盜配智也。

［三、不邪淫配義］，制事合宜曰義，五行之金亦主於義，義則不邪淫，故以不邪淫配義也。

［四、不妄語配信］，真實不欺曰信，五行之土亦主於信，信則不妄語，故以不妄語配信也。

［五、不飲酒配禮］，處事有則曰禮，五行之火亦主於禮，禮則防於過失，故以不飲酒配禮也。

持十善戒行者中，上品者與中品者由其功德，得生於天上，下品者能王於人中 。

## 【十善】

十種的善業，即不殺生、不偷盜、不邪淫、不妄語、不兩舌、不惡口、不綺語、不貪、不嗔、不癡。

﹝出法界次第﹞

善即順理之義。謂行此十法，皆順理故。然有二種：一者止，二者行。止，則止息己惡，不惱於他；行，則修行勝德，利安一切也。

［一、不殺生］不殺生者，謂不害一切物命，即是止殺之善。既不殺已，當行放生之善也。

［二、不偷盜］不偷盜者，謂不竊取他人財物，即是止盜之善。既不盜已，當行佈施之善也。

［三、不邪淫］不邪淫者，謂不行邪淫慾事，即是止淫之善。既不邪淫，當行清淨梵行之善也。

［四、不妄語］不妄語者，謂不起虛言，誑惑他人，即是止妄語之善。既不妄語，當行實語之善也。

［五、不兩舌］不兩舌者，謂不向兩邊，說是談非，令他斗諍，即是止兩舌之善。既不兩舌，當行和合利益之善也。

［六、不惡口］不惡口者，謂不發粗獷惡言，罵辱他人，即是止惡口之善。既不惡口，當行柔和軟語之善也。

［七、不綺語］不綺語者，謂不莊飾華麗之言，令人樂聞，即是止綺語之善。既不綺語，當行質直正言之善也。

［八、不貪慾］不貪慾者，謂不貪著情慾塵境，即是止貪之善。既不貪慾，當行清淨梵行之善也。

［九、不瞋恚］不瞋恚者，謂不生忿怒之心，嗔恨於人，即是止嗔之善。既不瞋恚，當行慈忍之善也。

［十、不邪見］不邪見者，謂不偏邪異見，執非為是，即是止邪見之善。既不邪見，當行正信正見之善也。